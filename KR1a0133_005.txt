# -*- mode: mandoku-view; -*-
#+TITLE: 周易觀彖
#+DATE: 2015-08-24 21:59:17.675246
#+PROPERTY: ID KR1a0133
#+PROPERTY: BASEEDITION WYG    
#+PROPERTY: JUAN 卷五
<pb:KR1a0133_WYG_005-1a>¶
欽定四庫全書¶
　周易觀彖卷五¶
　　　　　　　　　　　　大學士李光地撰¶
　上經五¶
䷗(震下/坤上)¶
復亨岀入无疾朋來无咎反復其道七日來復利有攸¶
往¶
　一陽在下是陽氣盡而又生既往而還之象故謂之¶
<pb:KR1a0133_WYG_005-1b>¶
　復雷在地中陽為隂壓欲動而未&KR0108;發亦復之義也¶
　　陽復生則有亨通之勢矣故占得之者已之出入¶
　既得無疾朋類之來亦得无咎反復其道猶言反覆¶
　計其程路也計其往返之道七日當得來復而自此¶
　則有所往而无不利申復亨二字之意也¶
彖曰復亨剛反動而以順行是以出入无疾朋來无咎¶
　以剛反兼釋復亨與師貞比吉同例又根此義及動¶
　順之徳以釋出入无疾朋來无咎與臨卦同例動而¶
<pb:KR1a0133_WYG_005-2a>¶
　以順行謂震動有為而以和順行之¶
反復其道七日來復天行也利有攸往剛長也¶
復其見天地之心乎¶
　性者體也情者用也心者統性情而兼體用者也言¶
　其體則曰天地之大徳曰生言其用則曰天地感而¶
　萬物化生此卦一陽初反動静之間謂之性則已發¶
　謂之情則未著故特以心言之葢全體於是而呈露¶
　大用於此乎端倪言心以括性情之妙也¶
<pb:KR1a0133_WYG_005-2b>¶
象曰雷在地中復先王以至日閉闗商旅不行石不省¶
方¶
　以冬至配復卦者於此象見之先儒兼謂冬夏至¶
　者不是¶
初九不逺復无祗悔元吉¶
　失而後有復非失則無復一陽為卦之主處卦之初¶
　失之不逺而復者也覺之早反之易則不至䧟於過¶
　失而悔矣悔且無之況吝㐫乎故其占曰元吉¶
<pb:KR1a0133_WYG_005-3a>¶
象曰不逺之復以修身也¶
　修身之道改過遷善之速而已¶
六二休復吉¶
　復之時主於陽復故諸爻皆以逺近於初為義二有¶
　中正之徳最近於初在人為好徳而親仁涵養薰陶¶
　日反於善休休然而有餘裕故其辭曰休復而占則¶
　吉也¶
象曰休復之吉以下仁也¶
<pb:KR1a0133_WYG_005-3b>¶
　二在初上而曰下者下交於初是下仁也¶
六三頻復厲无咎¶
　三與初稍逺而相背又不中不正其失頻矣然居内¶
　卦與初同體故猶有頻復之象頻失則危復故无咎¶
象曰頻復之厲義无咎也¶
　卦義應復故能復則无咎¶
六四中行獨復¶
　衆隂惟四與初應是能中道而行獨復於善者不言¶
<pb:KR1a0133_WYG_005-4a>¶
　吉㐫本義盡之¶
象曰中行獨復以從道也¶
　下仁者中心悦而下之從道者知其當從而從之¶
六五敦復无悔¶
　當復之時而有中徳又坤體敦厚故有敦復之象而¶
　其占无悔¶
象曰敦復无悔中以自考也¶
　五與初無比應故曰中以自考孟子曰子歸而求之¶
<pb:KR1a0133_WYG_005-4b>¶
　有餘師學莫要於自考以中道自考驗則雖不中¶
　不逺矣¶
上六迷復㐫有災眚用行師終有大敗以其國君㐫至¶
于十年不克征¶
　居復之終去初已逺隂柔不能自振迷於復者也迷¶
　於復則㐫而且有以召夫災眚㐫自己作災眚自外¶
　至𤯝謂過誤災謂不幸災眚對言亦分内外與㐫對¶
　則皆自外也以此行師必至大敗而㐫及其國君至¶
<pb:KR1a0133_WYG_005-5a>¶
　於十年猶不可以有行在人則為私欲横流而失其¶
　心者也天命不祐行矣哉¶
象曰迷復之㐫反君道也¶
　爻言以其君㐫者連累之辭傳則歸咎於君也¶
䷘(震下/乾上)¶
无妄元亨利貞其匪正有眚不利有攸往¶
　无妄天徳也人物同得之以為性故性之徳皆无妄¶
　此卦乾上震下乾為天徳震得乾之初畫得天之初¶
<pb:KR1a0133_WYG_005-5b>¶
　有无妄之象又其象為天下雷行天氣動而雷始發¶
　之萬物之所資以始者也亦无妄之義也或曰必以¶
　得天之初言之何也曰人物同得天命以為性而其¶
　最初者尤同得之如四徳之仁五倫之孝之類雖氣¶
　昏者莫不發見而其發見亦在最初如㓜穉始事初¶
　心皆是　无妄之徳可以大通然必利於正乃為无¶
　妄匪正則有妄矣有妄則有眚矣災自外來眚由已¶
　作无妄災也自外來者也匪正之眚由已作者也如¶
<pb:KR1a0133_WYG_005-6a>¶
　是則不利有所往矣况元亨乎¶
彖曰无妄剛自外來而為主于内動而健剛中而應大¶
亨以正天之命也¶
　此釋名辭亦與臨同例葢以剛來為主釋卦名義又¶
　根此義及卦徳爻應檡元亨利貞之義也以剛為主¶
　於内則心實矣動而健則動作而能自强剛中而應¶
　則無私應物此皆大亨至正之道天之命也天命葢¶
　天徳之流行而發見者或疑他卦皆直言剛來柔來¶
<pb:KR1a0133_WYG_005-6b>¶
　此言自外來何也曰外者外卦也欲假乾之卦象以¶
　為天徳故言自外來見為主於内者之為天徳爾内¶
　者内卦也内卦震以初之一陽為主故曰為主於内¶
其匪正有眚不利有攸往无妄之往何之矣天命不祐¶
行矣哉¶
　匪正則妄矣而猶自以為无妄而往不合乎天而天¶
　不祐之矣其可行乎¶
象曰天下雷行物與无妄先王以茂對時育萬物¶
<pb:KR1a0133_WYG_005-7a>¶
　物物而與之无妄者天之因時以生物也使物各得¶
　其性者聖人之對時以育物也對猶配也聖人順天¶
　時以養育民物道與天配以其所育者繁盛故又曰¶
　茂也卦爻之義在盡其性大象之義則兼乎盡人之¶
　性盡物之性也¶
初九无妄往吉¶
　初以一陽為主於内无妄之主也居動之初有為之¶
　時也當有為之時以无妄而往吉可知矣卦惟此爻¶
<pb:KR1a0133_WYG_005-7b>¶
　占吉卦主故也¶
象曰无妄之往得志也¶
六二不耕穫不菑畬則利有攸往¶
　二居下體亦有為之時也然為之而有計較謀望之¶
　心則妄矣耕必有穫菑必有畬然方其耕也不計其¶
　穫也方其菑也不計其畬也若曰吾耕而必穫吾菑¶
　而必畬心既雜矣功又分焉此先事後得徳所以崇¶
　有事勿正義所以充也二有虚中之徳故因以為占¶
<pb:KR1a0133_WYG_005-8a>¶
　戒¶
象曰不耕穫未冨也¶
　萊田一歳曰菑三歳曰畬春耕秋穫猶且不計況菑¶
　畬乎¶
六三无妄之災或繫之牛行人之得邑人之災¶
　凡時窮則有災三居内卦之極故有无妄之災行人¶
　得牛而牽連及於邑人在邑人可謂无妄之災矣然¶
　災自外作故無㐫害之辭¶
<pb:KR1a0133_WYG_005-8b>¶
象曰行人得牛邑人災也¶
九四可貞无咎¶
　内卦動體有進為之象外卦健體有固守之象四居¶
　健體之初能正而固可以无咎矣¶
象曰可貞无咎固有之也¶
　以其固有者而固守之本分之外無所容心焉无妄¶
　之道也¶
九五无妄之疾勿藥有喜¶
<pb:KR1a0133_WYG_005-9a>¶
　勿者戒辭也既无妄矣則不可以禍福利害動其心¶
　若少有災患之來而即求所以解免則因以生妄且¶
　從而益災者有矣如人之内氣充和者無致疾之道¶
　而忽得疾則惟勿藥可以有喜苟欲速其愈而藥之¶
　則是反傷其氣而重其疾也五有中正之實徳故亦¶
　因而設戒¶
象曰无妄之藥不可試也¶
　非特無所用藥而必不可藥也¶
<pb:KR1a0133_WYG_005-9b>¶
上九无妄行有眚无攸利¶
　處時之窮不可以動動則妄矣故行則有𤯝而無所¶
　利惟無動為大也¶
象曰无妄之行窮之災也¶
　妄動之過在已故爻曰有眚然有眚則召災矣以其¶
　當時之窮非必有取災之道而動輙生災故災即為¶
　𤯝也　夫子釋卦義總之曰无妄災也者凡㐫害悔¶
　吝皆人為之妄有以取之无妄之卦不當有㐫害悔¶
<pb:KR1a0133_WYG_005-10a>¶
　吝但有災爾明此義者知无妄而不免災則受命之¶
　正也又知因災而省其妄則修身之宻也¶
䷙(乾下/艮上)¶
大畜利貞不家食吉利涉大川¶
　以艮蓄乾乾天徳也莫大於天徳而惟艮之篤實有¶
　以蓄之所蓄之大也三陽自下上升以極於上為六¶
　五所尊尚有賢人登進崇禮於君之象亦所蓄之大¶
　也又剛健之性最難制者二隂并力蓄乾且艮徳為¶
<pb:KR1a0133_WYG_005-10b>¶
　止能止其健亦所蓄之大也葢畜者聚也止也在己¶
　者飬其天徳之剛制其血氣之壯在人者養陽徳之¶
　君子制強頑之小人乃聚與止之義也其象天在山¶
　中天氣在山為所包蓄亦有大畜之象焉　大畜非¶
　正固不能故曰利貞養徳既厚乃可以禄於朝而受¶
　賢禮故又曰不家食吉制其剛壯則持重而不苟進¶
　不至䧟於險矣故又曰利涉大川¶
彖曰大畜剛健篤實輝光日新其徳剛上而尚賢能止¶
<pb:KR1a0133_WYG_005-11a>¶
健大正也¶
　釋畜義而兼釋貞義剛健篤實所藴者大矣剛上尚¶
　賢所養者大矣止健所止者大矣然皆順乎正理故¶
　大而正也内有剛健之徳然必以篤實而輝光所謂¶
　闇然而日章也此卦與无妄正相對剛上尚賢謂自¶
　下乾體而上以極於上猶无妄言剛來為主謂自外¶
　乾體而來以主於内也凡言卦徳者皆先内後外此¶
　言止健者葢畜為止義小畜亦止健者而巽體有未¶
<pb:KR1a0133_WYG_005-11b>¶
　能止之勢此則艮體能止健矣止雖艮徳而實卦義¶
　與他處言卦徳者不同也¶
不家食吉養賢也¶
　又分尚賢之義以釋不家食吉變尚言養以食言也¶
利涉大川應乎天也¶
　又分止健之義以釋利涉大川能止其健天之徳也¶
象曰天在山中大畜君子以多識前言往行以畜其徳¶
　剛健篤實輝光以新其徳誠則明矣多識前言往行¶
<pb:KR1a0133_WYG_005-12a>¶
　以蓄其徳明則誠矣¶
初九有厲利已¶
　下卦以自止為義如小畜之下卦也所止既大則時¶
　不可進矣進必有危故利於己也¶
象曰有厲利己不犯災也¶
九二輿説輹¶
　小畜之三過剛冒進故輻説而不得行此爻有中徳¶
　而知時故自説其輹而不進項氏曰輻車轑也輹軸¶
<pb:KR1a0133_WYG_005-12b>¶
　轉也輻以利輪之轉輹以利軸之轉然輻無説理必¶
　輪破轂裂然後説耳若輹則有説時車不行則説之¶
　矣¶
象曰輿説輹中无尤也¶
　小畜初二以理自止也故皆吉大畜初二勢不得不¶
　止矣免於災尤而已¶
九三良馬逐利艱貞日閑輿衛利有攸往¶
　所畜者小故至三而猶説輻所畜者大至三則將通¶
<pb:KR1a0133_WYG_005-13a>¶
　之時矣其象如良馬之追逐可以進也然當畜時故¶
　猶必艱貞防閑而後利有所往¶
象曰利有攸往上合志也¶
　小畜三上亦同徳而義異者此卦有剛上之象三近¶
　上體而與上應所以為合志¶
六四童牛之牿元吉¶
　上卦以止人為義如小畜之上卦也此爻取能止初¶
　之進止之於初童牛之牿之象也未發而禁吉斯大¶
<pb:KR1a0133_WYG_005-13b>¶
　矣¶
象曰六四之吉有喜也¶
六五豶豕之牙吉¶
　取能止二之進也止之於著豶豕之牙之象消惡於¶
　本亦吉道也¶
象曰六五之吉有慶也¶
　四先而五後故元吉優於吉四卑而五尊故慶大於¶
　喜小畜之四五無吉辭而大畜備焉時義然也¶
<pb:KR1a0133_WYG_005-14a>¶
上九何天之衢亨¶
　天衢謂天路何者荷也猶詩所謂何天之休何天之¶
　寵也畜極則通矣又卦有尚賢之義而上適當之小¶
　人止而君子進非荷天路之蕩平不及此故其占曰¶
　亨¶
象曰何天之衢道大行也¶
　小畜之彖曰宻雲不雨其上爻曰既雨既處不雨者¶
　至是而雨也大畜之彖曰不家食吉利涉大川其上¶
<pb:KR1a0133_WYG_005-14b>¶
　爻曰何天之衢家食者至是而不家食涉川者至是¶
　而無險阻也二爻皆以終畜之義而道之大行與有¶
　所疑而征㐫者異矣¶
䷚(震下/艮上)¶
頥貞吉觀頥自求口實¶
　頥卦體有口象其象甚明故彖傳不釋而直釋辭義¶
　且噬嗑卦有頥中有物之文可以推而曉也其象山¶
　下有雷草木根荄得陽氣而滋養亦頥之象　頥之¶
<pb:KR1a0133_WYG_005-15a>¶
　道得正則吉若所養者非所當養而務求必得之術¶
　以自饜其欲則失頥道之正矣故必觀其所養者然¶
　後求其養之之方以自養是養正之義也¶
彖曰頥貞吉養正則吉也觀頥觀其所養也自求口實¶
觀其自養也¶
　觀頥者觀其所養如養人則公養己則私養心則大¶
　養體則小是不可以不辨也自求口實者觀其自養¶
　葢謀食亦生人之理而口腹非尺寸之膚但當業於¶
<pb:KR1a0133_WYG_005-15b>¶
　本分而求所當得如小人則食其力君子則食其勞¶
　於己取之而已矣自求者如詩所謂自求多福對小¶
　人而言之也¶
天地養萬物聖人養賢以及萬民頥之時大矣哉¶
　極言養道皆養而得其正者也以卦言之雷在山下¶
　陽氣發生天地養萬物也五居尊位有養人之責而¶
　順從上九之賢聖人養賢以及萬民也凡彖傳中雖¶
　推類廣説而每根本卦義者多類此故常可以為爻¶
<pb:KR1a0133_WYG_005-16a>¶
　辭斷例不可不知¶
象曰山下有雷頥君子以慎言語節飲食¶
　雷収其聲如慎言語山閟其氣如節飲食¶
初九舍爾靈龜觀我朶頥㐫¶
　以徳則陽飬隂不以隂飬陽以位則上養下不以下¶
　養上此卦上三爻義皆善謂養人正也下三爻義皆¶
　不善謂求養非正也初有剛徳能養人者以居下位¶
　為動之主得應於上有求必得又口之食物上止下¶
<pb:KR1a0133_WYG_005-16b>¶
　動而初適當其處是自舍其靈龜乃觀人而朶頥失¶
　養之正㐫之道也¶
象曰觀我朶頥亦不足貴也¶
六二顛頥拂經于丘頥征㐫¶
　凡上而求養於下者皆曰顛二顛而㐫者居下卦求¶
　人以自養者也四顛而吉者居上卦求人以飬人者¶
　也非常理正理則曰拂二五有中徳居中位而資上¶
　九無位之養反於常道者也故曰拂經顛頥者下求¶
<pb:KR1a0133_WYG_005-17a>¶
　初之養也拂經于丘頥者上求上之養也二者皆失¶
　類故曰征㐫也¶
象曰六二征㐫行失類也¶
　無比應之義則非其類也¶
六三拂頥貞㐫十年勿用无攸利¶
　上九為頥之主而三應之卦之得養無如此爻者然¶
　居動之極不中不正上交必謟從欲維危卦之拂乎¶
　養道亦無如此爻者以此為常其㐫甚矣十年勿用¶
<pb:KR1a0133_WYG_005-17b>¶
　無時而可也无攸利無一而可也　頥道所謂貞者¶
　觀其所養與自求口實而已三居下體則所養者己¶
　而已應上而有求焉則非自求者也與頥之正道正¶
　相反故曰拂頥貞初亦如是故㐫之詞同然不曰拂¶
　頥貞又不曰十年勿用者以其本有剛徳也舍剛徳¶
　而狥人是以㐫爾非夫不中不正逐利不顧者比也¶
　故至三而後養道大悖¶
象曰十年勿用道大悖也¶
<pb:KR1a0133_WYG_005-18a>¶
　非大悖於道則或待時而可用¶
六四顛頥吉虎視耽耽其欲逐逐无咎¶
　四五皆居養人之位而其才皆隂故四取應初而資¶
　其養五取尚上而資其養也居養人之位而求於下¶
　則非求自養也故雖顛頥而吉然求賢而資以養人¶
　者又不可不專且勤故必如虎視之耽耽而求食之¶
　逐逐嗜善之不倦如彼嗜利者之無厭則可以稱其¶
　職而无咎矣¶
<pb:KR1a0133_WYG_005-18b>¶
象曰顛頥之吉上施光也¶
六五拂經居貞吉不可涉大川¶
　居尊位而資養物於人雖拂經常然乃所以為正也¶
　故當此位者安守其正則吉不可妄動涉險以違時¶
　義也¶
象曰居貞之吉順以從上也¶
上九由頥厲吉利涉大川¶
　初既在上無養人之義則卦惟上九一陽頥之所由¶
<pb:KR1a0133_WYG_005-19a>¶
　也非尊位而頥由己危道也然時當飬物故雖危¶
　而吉而以之濟艱履險亦無不利或疑由豫無危¶
　辭何也曰豫四當其任而承五者也頥上不當其任¶
　而為五所尚者也其位則不同矣然豫四之勿疑猶¶
　頥上之厲吉皆言當是責者宜坦然於危疑之間而¶
　自任以天下之重也¶
象曰由頥厲吉大有慶也¶
䷛(巽下/兊上)¶
<pb:KR1a0133_WYG_005-19b>¶
大過棟橈利有攸往亨¶
　陽大隂小陽内隂外四陽居中大者過也在人則為¶
　大事之過人於大事而有過者以其時之所處者難¶
　事之所闗者大以道自守則或矯於俗以義自任則或¶
　違於衆雖理之當然然亦謂之過矣至於好剛而亢¶
　用壯而窮往往以傷物而僨事則又凡人之大過也¶
　其象澤在木上澤之盈虚以地為節泛濫之甚至於¶
　滅木亦大過之義也大事之過每過於剛故有棟¶
<pb:KR1a0133_WYG_005-20a>¶
　橈之象然持危定傾存乎其人當此之時必善其所¶
　行乃可通逹故其占為宜有所往然後得亨也¶
彖曰大過大者過也¶
　謂四陽居中在人則為處大事而有過者¶
棟橈本末弱也¶
　謂二隂在外四陽象棟則二隂者楹柱之象也棟强¶
　楹弱必有橈患在人則用剛之過而物情不堪事勢¶
　不順亦有橈敗之道焉¶
<pb:KR1a0133_WYG_005-20b>¶
剛過而中巽而説行利有攸往乃亨¶
　卦體剛過而二五得中卦徳内巽入而外以和説行之¶
　過而不過足以處大事而不橈以是而有所往則亨¶
　之道也¶
大過之時大矣哉¶
象曰澤滅木大過君子以獨立不懼遯世无悶¶
　獨立遯世可謂剛矣然不懼則有以飬其氣无悶則¶
　有以裕其心此君子大過之行也獨立不懼如木之¶
<pb:KR1a0133_WYG_005-21a>¶
　根也深遯世无悶如澤之説也至¶
初六藉用白茅无咎¶
　居初未過也質柔非剛也然剛以柔為基任大事者¶
　以小心為本柔才巽主有慎宻之象焉敬慎沉宻之¶
　至乃大有為之基本也藉用白茅者如將置重物於¶
　上而先設柔物於下以承藉之則不虞於傾橈矣當¶
　大過之初而如此所以无咎¶
象曰藉用白茅柔在下也¶
<pb:KR1a0133_WYG_005-21b>¶
　柔茅象在下藉象¶
九二枯楊生稊老夫得其女妻无不利¶
　楊水畔之木二女近隂故變棟象楊也當過之時故¶
　有枯老之象然二以剛居柔而得中又比初六未過¶
　之隂故其象為楊雖枯而生根猶可以萌蘖也夫雖¶
　老而得女妻猶可以孕育也葢困於外而亨於中剝¶
　於今而復於後處過如此不與時偕極矣何不利之¶
　有哉¶
<pb:KR1a0133_WYG_005-22a>¶
象曰老夫女妻過以相與也¶
　行過則宜若無相與者過以相與所以為善¶
九三棟橈㐫¶
　中四陽皆卦所謂之棟者而三四尤居中故獨取其¶
　象九三以剛居剛而不中過乎剛矣又居下體橈之¶
　象也任大而橈其㐫可知¶
象曰棟橈之㐫不可以有輔也¶
　剛之過則人不得而輔之如棟之莫之承故橈也¶
<pb:KR1a0133_WYG_005-22b>¶
九四棟隆吉有它吝¶
　以剛居柔過而不過又居上體故有隆象然應初六¶
　又有下橈之象故復以有它為戒當大任者不二其¶
　心致一其事豈可以有它乎¶
象曰棟隆之吉不橈乎下也¶
九五枯楊生華老婦得其士夫无咎无譽¶
　當過之時以剛居剛而處尊位又比上六己過之隂¶
　故其象為楊已枯而生華適以竭其氣也士夫而為¶
<pb:KR1a0133_WYG_005-23a>¶
　老婦所得適以蠱其心也葢志窮而有小喜則益之¶
　災徳亢而無彊輔則重之疾縱其无咎而亦无令譽¶
　之足稱矣以五居中故猶有无咎之占¶
象曰枯楊生華何可乆也老婦士夫亦可醜也¶
　枯木而華是速其枯老婦惑男必有醜行¶
上六過涉滅頂㐫无咎¶
　當過之極處兑澤之盈故有過涉滅頂之象大事¶
　過當非柔才所能濟其㐫必矣然爻義為无咎也¶
<pb:KR1a0133_WYG_005-23b>¶
　葢柔為説主時窮無位時窮則無可為之理無位則¶
　非當事之大於是以柔處之和順不争而養晦以俟¶
　无咎之道也¶
象曰過涉之㐫不可咎也¶
　先儒説无咎有兩例故於此爻及萃上節三皆以無¶
　所歸咎為釋今玩爻義叅以象傳之意悉從補過之¶
　訓以一占例云¶
䷜(坎下/坎上)¶
<pb:KR1a0133_WYG_005-24a>¶
習坎有孚維心亨行有尚¶
　坎䧟也陽䧟於隂也陽䧟於隂則險莫甚焉故其徳¶
　為䧟為險其象為水水者陽氣在中為隂所閉者也¶
　在人則心之剛徳拘於形質之中亦為有所䧟而險¶
　之義也此卦二體皆坎是謂重險重險則所更歴者¶
　皆險有習之象焉習湏依古註訓便習便習者習之¶
　不己以至於便熟也葢八卦皆人心之徳獨險非善¶
　道不可以心徳言故加習字以名之能更習於險即¶
<pb:KR1a0133_WYG_005-24b>¶
　人心之徳也　更習於險之道在乎内有實徳無實¶
　徳則無習之之本又騐於心之亨通非亨通則亦無¶
　以見習之之效其中至實而其道不窮則無入而不¶
　自得故行則有尚¶
彖曰習坎重險也¶
　言險體相重有更厯備嘗之象焉解習之意非以重¶
　訓習也¶
水流而不盈¶
<pb:KR1a0133_WYG_005-25a>¶
　坎為䧟而其象水也物之䧟於險而能行險者莫如¶
　水故先言水徳以起下文行險之義葢五行之性惟¶
　水流行又凡物皆能為驟盈之勢如以斗斛盛粟米¶
　或平地積沙土皆可以頓然隆起及稍就堅實則必¶
　遽耗矣惟水之流無驟溢之勢而又不可復為消減¶
　是其徳之流通而至實也惟流通故其行險也不為¶
　所困惟至實故其行險也不踰越以出於險而積累¶
　以充於中彖辭孚亨之義由此而取爾¶
<pb:KR1a0133_WYG_005-25b>¶
行險而不失其信維心亨乃以剛中也¶
　人之行險而不失其信者如水之不盈而有常維心¶
　亨者如水之流通而不困卦體二五剛而得中兼有¶
　其義葢剛則實而有信中則虚而能通矣¶
行有尚往有功也¶
天險不可升也地險山川丘陵也王公設險以守其國¶
險之時用大矣哉¶
　險非善也而有險之用故不言時義而曰時用也¶
<pb:KR1a0133_WYG_005-26a>¶
象曰水洊至習坎君子以常徳行習教事¶
　教事謂道藝也徳行則常乆道藝則習熟進徳修業¶
　不舍晝夜如水之繼至而增長也¶
初六習坎入于坎窞㐫¶
　習坎者將以出坎也初六隂柔居下非能習坎者而¶
　以其才習坎則惟有入於坎窞而已葢小人之行往¶
　往以避就之私徼幸之術相勝自謂能習乎險者習¶
　之愈熟其䧟愈深故中庸曰人皆曰予智驅而内諸¶
<pb:KR1a0133_WYG_005-26b>¶
　罟獲䧟阱之中而莫之知辟也習坎入坎之謂也六¶
　爻惟此言習坎葢因卦之初而發戒¶
象曰習坎入坎失道㐫也¶
　習坎有道失其道故㐫¶
九二坎有險求小得¶
　卦惟兩陽有剛中之徳能習坎者也九二内卦之中¶
　涉險方始故曰坎有險習險之道無他惟曰有孚而¶
　已孚者實也凡實徳實行之積自小而大如水之盛¶
<pb:KR1a0133_WYG_005-27a>¶
　滿始於㳙㳙無驟大之勢也故欲更習乎險者必先¶
　求其小得葢所得雖小而有可大之基虚實之辨辨¶
　以此爾¶
象曰求小得未出中也¶
　務大則出中矣¶
六三來之坎坎險且枕入于坎窞勿用¶
　三居重險之間來往皆險其險深矣惟剛徳處之則¶
　不為險所困而有出險之道豈隂柔之所能乎其入¶
<pb:KR1a0133_WYG_005-27b>¶
　于坎窞必矣然初曰㐫而三曰勿用者初以習而致¶
　䧟道之失也三來往皆險遇之窮也遇之既窮則惟¶
　有守静勿用而已¶
象曰來之坎坎終无功也¶
　失道則㐫无功故惟勿用¶
六四樽酒簋貳用缶納約自牖終无咎¶
　近君多懼至險者也惟極其誠素乃處之之道一樽¶
　貳簋而用瓦器至儉約之物也納此至約之物奠之¶
<pb:KR1a0133_WYG_005-28a>¶
　牖下葢交於神明之禮以喻人臣謙譲不盈積其孚¶
　誠以自薦於君則克保其終雖危无咎也¶
象曰樽酒簋貳剛柔際也¶
　謂以柔正而承剛中¶
九五坎不盈祗既平无咎¶
　居至尊之位尤天下之最險者也人心忌於易盈況¶
　居尊者乎水徳至實無虚滿而盈者但能至於平而¶
　已君子之心無盈滿之時而其徳自有充實之騐居¶
<pb:KR1a0133_WYG_005-28b>¶
　尊位者若此則滿而不溢髙而不危何咎之有乎九¶
　五為卦之主故彖傳以其辭釋卦與需大象用九五¶
　之辭同¶
象曰坎不盈中未大也¶
　未大釋不盈之義言由有中徳故不盈滿而自大也¶
　二曰小得而五猶曰未大葢終始不盈者也人之無¶
　實得而心易大者可以玩其占乎¶
上六繫用徽纆寘于叢棘三歲不得㐫¶
<pb:KR1a0133_WYG_005-29a>¶
　古者罪人納之叢棘三年使之思善改過是亦所以¶
　習之於險也三年而不改則其㐫必矣隂柔居卦終¶
　險極故其象占如此¶
象曰上六失道㐫三歲也¶
　言惟其失道故有此三歳之㐫三歲而不得則終於¶
　㐫矣三歳而得則㐫止於三歲也¶
䷝(離下/離上)¶
離利貞亨畜牝牛吉¶
<pb:KR1a0133_WYG_005-29b>¶
　離麗也陽麗於隂也陽麗於隂則必發其光明故其¶
　徳為明其象為火火者陽氣麗於隂質而明者也在¶
　人則形既生矣神發知矣神麗形而明也此卦二體¶
　皆離是謂重明明必有繼不繼則其明息矣重明之¶
　義也　明之道宜於以正不正則明不可用矣故曰¶
　利貞亨畜牝牛吉者言養順徳則吉也正而以順徳¶
　行之則内不役照外不傷物書所謂髙明柔克是也¶
彖曰離麗也日月麗乎天百穀草木麗乎土重明以麗¶
<pb:KR1a0133_WYG_005-30a>¶
乎正乃化成天下¶
　此釋離之義而并及於貞也明必有所麗以為質觀¶
　火之為物可見矣故日月至明也而必麗乎天百穀¶
　草木至文也而必麗乎土人君有重明之徳可以無¶
　所不照矣而以之麗乎正道乃可以化成天下也無¶
　本之明其照窮矣¶
柔麗乎中正故亨是以畜牝牛吉也¶
　柔麗中正指二五剛麗於柔者卦之徳也柔麗中正¶
<pb:KR1a0133_WYG_005-30b>¶
　者爻之善也麗乎中正所以為貞而亨柔麗中正所¶
　以為畜牝牛而吉也或疑牝牛坤象而離取之坤反¶
　為牝馬何也曰惟坤之非馬故曰牝馬取其順而能¶
　健也惟離之非牛故曰牝牛取其明而能順也坎外¶
　隂其徳險險必以健習之而中畫之陽則健也離外¶
　陽其徳明明必以順養之而中畫之隂則順也故坎¶
　曰剛中離曰柔麗中正而其爻辭二五皆吉也¶
象曰明兩作離大人以繼明照于四方¶
<pb:KR1a0133_WYG_005-31a>¶
　繼明者其明不息詩所謂緝熈於光明者是也人君¶
　自明其徳則可以照於四方彖傳化成天下即其義¶
　也¶
初九履錯然敬之无咎¶
　當事之始物之交至而亂吾明者多矣其象如履舃¶
　之交錯葢古者賔將入室則脱其履故曰戸外履滿¶
　履錯然者喻應接煩雜也又初居下為足趾故噬嗑¶
　與此皆取屨履之象人之明易蔽於物惟敬以待之¶
<pb:KR1a0133_WYG_005-31b>¶
　則清明在躬而物不能蔽可以免咎矣離之卦萬物¶
　相見以剛徳居初能敬者也故因以發占戒　兩體¶
　取晝夜相繼二日中之象也五夜中之象也三日昃¶
　之象也四暗暮之象也初上之交昬晨之際之象也¶
　敬者人心之朝氣也人能常敬則常不昬矣¶
象曰履錯之敬以辟咎也¶
　凡傳言以辟咎者皆以接物而言¶
六二黄離元吉¶
<pb:KR1a0133_WYG_005-32a>¶
　以中徳為明故曰黄離所謂黄中通理明之最盛者¶
　也故其占元吉¶
象曰黄離元吉得中道也¶
　以中徳為明則用明而得中道所以元吉也¶
九三日昃之離不鼓缶而歌則大耋之嗟㐫¶
　日過中則昃喻人之徳衰而向昏也君子常明不昏¶
　故其性不移於情時有消息而志無盛衰凡人不然¶
　非鼓歌以娱樂則嘆老而悲傷哀樂無常是其向昬¶
<pb:KR1a0133_WYG_005-32b>¶
　之騐也衰徴及之故其占㐫¶
象曰日昃之離何可乆也¶
　心昬則不能恒乆故哀樂之變速¶
九四突如其來如焚如死如棄如¶
　前明己過昏之甚者也突如其來者為至昏所廹不¶
　能安詳堅定之狀天理熄則人欲熾如日入則火用¶
　事昏者赴之而自燼者多矣故或趨一時之利而蹈¶
　於害或狥一朝之忿而忘其身皆昬之極躁妄之至¶
<pb:KR1a0133_WYG_005-33a>¶
　也焚死棄不言㐫而㐫甚矣¶
象曰突如其來如无所容也¶
　非有人廹之來也昏者若自無所容爾凡言无所容¶
　者皆此意¶
六五出涕沱若戚嗟若吉¶
　前明己極後明將生之際在人則夜氣所息良心復¶
　萌之端也又有中順之徳故其悔悟深切至於出涕¶
　興嗟如此則雖昏必明雖弱必振吉之道也¶
<pb:KR1a0133_WYG_005-33b>¶
象曰六五之吉離王公也¶
　悔者吉之端況居王公之位而能如是其致吉必矣¶
上九王用出征有嘉折首獲匪其醜无咎¶
　處離之終重明復生之時也而上以剛徳明極居之¶
　故有出征而獲大首之象葢在世則覆昬暴而除其¶
　元惡在人心則去利欲而㧞其根株皆去昏而得重¶
　明善補過矣故曰无咎¶
象曰王用岀征以正邦也¶
<pb:KR1a0133_WYG_005-34a>¶
　明非以示威武為其昬亂而正之爾¶
　¶
　¶
　¶
　¶
　¶
　¶
　¶
<pb:KR1a0133_WYG_005-34b>¶
　¶
　¶
　¶
　¶
　¶
　¶
　¶
　周易觀彖卷五¶
